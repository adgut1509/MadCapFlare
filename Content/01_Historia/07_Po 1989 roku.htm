<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head><title>Po 1989 roku</title>
    </head>
    <body>
        <h1>Po 1989 roku</h1>
        <p>Po 1989 roku miasto stało się centrum inwestycyjnym, biznesowym, naukowym i turystycznym regionu. Rozbudowano Uniwersytet Mikołaja Kopernika (powstało m.in. Interdyscyplinarne Centrum Nowoczesnych Technologii, Uniwersyteckie Centrum Sportowe, Centrum Optyki Kwantowej, Collegium Humanisticum). Powstały nowe uczelnie, hotele, muzea. W 1997 roku wpisano zespół Starego i Nowego Miasta oraz ruiny zamku krzyżackiego na Listę Światowego Dziedzictwa Kulturowego UNESCO, a w 2004 roku wybrano Toruń na ogólnopolską siedzibę Ligi Polskich Miast i Miejsc UNESCO.</p>
        <p>W 1997 roku rozebrano Pomnik Wdzięczności poświęcony uczczeniu żołnierzy radzieckich, którzy zginęli przy wyzwalaniu miasta, posadowiony przy ul. Wały gen. Sikorskiego[59].</p>
        <p>W 1999 roku zaplanowano nową reformę administracyjną, w której województwo toruńskie przestało istnieć. Wobec tego mieszkańcy Torunia starali się o dołączenie do województwa pomorskiego z siedzibą w Gdańsku. W lipcu 1998 roku zapadła decyzja o umieszczeniu w Toruniu władz samorządowych nowo utworzonego województwa kujawsko-pomorskiego, a tym samym 1 stycznia 1999 roku miasto stało się jedną z dwóch stolic nowego województwa. W 2007 roku rozpoczęły się starania Torunia o uzyskanie tytułu Europejskiej Stolicy Kultury 2016, zakończone niepowodzeniem. W 2011 roku miasto uzyskało połączenie z autostradą A1 w kierunku Gdańska, a w 2013 roku w kierunku Łodzi. Natomiast 9 grudnia 2013 roku otwarto most drogowy im. gen. Elżbiety Zawackiej. 12 grudnia 2015 roku otwarto Centrum Kulturalno-Kongresowe Jordanki, w którym swoją siedzibę ma Toruńska Orkiestra Symfoniczna[60].</p>
        <p>Po 2015 roku w mieście przebudowano wiele dróg i placów, m.in. Trasę Staromostową, ulicę Łódzką[61] i Turystyczną[62] oraz Plac biskupa Chrapka[63]. Zakończono lub rozpoczęto budowę wielu dużych obiektów kubaturowych, m.in.: elektrociepłowni gazowej ED[64], hali tenisowej[65], basenu miejskiego[66] i nowej siedziby dla Sądu Rejonowego[67]. Rozpoczęła się także rozbudowa Wojewódzkiego Szpitala Zespolonego[68] oraz Specjalistycznego Szpitala Miejskiego[69]. Dokonano także konsekracji dwóch toruńskich świątyń: kościoła pw. Maryi Gwiazdy Nowej Ewangelizacji i św. Jana Pawła II[70] oraz kościoła bł. Stefana Wincentego Frelichowskiego[71], a w powstającej nowej dzielnicy Torunia – Jarze – erygowano nową parafię pod wezwaniem św. Andrzeja Apostoła[72]. W Toruniu również po raz pierwszy odbył się Marsz Równości (wrzesień 2017)[73]. W 2018 roku zapadła decyzja o tym, że Toruń zorganizuje w 2021 roku Halowe Mistrzostwa Europy w lekkoatletyce[74]. W tymże roku powołano do życia Centrum Szkolenia Wojsk Obrony Terytorialnej[73]. 7 marca 2019 roku podczas sesji Rady Miasta Torunia Marek Żydowicz poinformował, że 27. edycja festiwalu Camerimage odbędzie się w Toruniu[75].</p>
        <p>25 października 2021 roku otwarto nową siedzibę Sądu Rejonowego przy ul. Warneńczyka 1[76].</p>
        <p>&#160;</p>
        <p>&#160;</p>
        <p>
            <MadCap:xref href="../01_Historia/06_Okres PRL.htm">"Poprzedni topic"</MadCap:xref>
        </p>
    </body>
</html>